<p><strong>आई बाबांचा ताबा</strong></p>

<p>होते वर्षाची तेव्हा जवळ नव्हते  आई बाबा</p>

<p>गेले मला सोडून, देवून दुसऱ्यानां ताबा</p>

<p>नव्हती आई जवळ म्हणून घेते उशी जवळ</p>

<p>पण नाही मिळाली मायेची ऊब त्याजवळ ,</p>

<p>एकदा विचारायचं आईला,</p>

<p>‘होते का तुला कळकळ..?</p>

<p>बघुन तुझ्या लेकराची तळमळ’</p>

<p>कधी बोट घरुन बाबा….  नाही नेलं तुम्ही….</p>

<p>एवढी वाईट  आहे का हो मी…?</p>

<p>नाही जवळ तुम्ही  म्हणून नाही केला हट्ट</p>

<p>नेहमी समजूतदारपणा दाखवल्यामुळे बालमन झाले घट्ट,</p>

<p>माझ्या  बालपणाला, नाही भेटला तुमचा आधार,</p>

<p>वयाच्या नव्या वळणावर होतोय त्रास फार…</p>

<p>माया नाही तर…. चुकल्यानंतर हवा होता मार…..</p>

<p>जास्त  नाही पण…. का नाही दिला तुमच्या आठवड्यातील एखादातरी वार….</p>

<p>वेळ तर निघुन गेली, माझे बालपण घेऊन गेली…</p>

<p>तरीही वाट बघणारी, तुमचीच लेक आहे मी वेडी</p>

<p>वाट बघुन रुसली आहे थोडी…..</p>

<p>सांगा ना….. कधी येणार का पुन्हा  लावायला लाडीगोडी.</p>

<p>आज तरुणपणाचा उंबरठा ओलांडताना</p>

<p>बालपण म्हणतंय थांबा,</p>

<p>देवा…..!  जास्त काही नकोय मला,</p>

<p>हवाय फक्त….’आई बाबांचा ताबा ‘…..</p>

<p><br /></p>

<h5 id="स्नेहा-दिनकर-दळवी">स्नेहा दिनकर दळवी</h5>
<h5 id="ty-dee">TY, DEE</h5>
<h5 id="153009">153009</h5>
